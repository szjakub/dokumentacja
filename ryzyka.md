# Ryzyka


Ryzyko projektowe jest pojęciem obiektywnym. Ryzyko to kompilacja prawdopodobieństwa lub częstotliwości wystąpienia sytuacji, które zwykle mają negatywne oddziaływanie dla organizacji, jest prawdopodobieństwem poniesienia szkód i strat. W kontekście realizacji projektu ryzyko określa się jako rodzaj niepewności zaistnienia pewnych zdarzeń lub warunków, które w przypadku wystąpienia mogą mieć pozytywny lub negatywny wpływ na przynajmniej jeden z parametrów projektu. Ryzyko w dużym uproszczeniu można zakwalifikować jako prawdopodobieństwo niezrealizowania części bądź całości założeń projektu. Prawdopodobieństwo ryzyka w trakcie życia projektu może się zmieniać.

Podział całkowitego ryzyka
— ryzyko systematyczne (zewnętrzne) – determinowane jest przez siły zewnętrzne i nie               podlega kontroli przedmiotu, który jest w jego zasięgu. Ryzyko to jest związane z siłami przyrody, a także z warunkami ekonomicznymi. Ten typ ryzyka nie może być wyeliminowany przez inwestora, do jego źródeł zalicza się m.in. zmianę stopy procentowej, inflacji, przepisów podatkowych. 
— ryzyko specyficzne (niesystematyczne, wewnętrzne) - obejmuje obszar działania danego podmiotu i może być przez ten właśnie podmiot kontrolowane (przyszłe zdarzenia, które można przynajmniej częściowo kontrolować). Do najważniejszych przyczyn tego ryzyka zalicza się: zarządzanie firmą, dostępność surowców, płynność.

Przykładowa lista kontrolna ryzyka:

|    Kategoria ryzyka    |                    Ryzyko                   |                                                                         Opis                                                                        |
|:----------------------:|:-------------------------------------------:|:---------------------------------------------------------------------------------------------------------------------------------------------------:|
|         Klient         |          Brak zaangażowania klienta         | Trudności w komunikacji z klientem, długie oczekiwanie na odpowiedź                                                                                 |
|         Klient         |    Niekompetentny i niedecyzyjny klient     | Klient nie rozumie swoich wymagań, nie wie czego chce                                                                                               |
|       Technologia      |         Nowa dla nas technologia            | To może wprowadzić duży poziom niepewności. W trakcie realizacji może się okazać, że dana technologia nie pozwala zrealizować wszystkich założeń    |
|       Technologia      |       Zabezpieczenie danych osobowych       | W takich projektach bardzo ważne jest odpowiednie zabezpieczenie danych osobowych                                                                   |
|         Biznes         |            Uzasadnienie biznesowe           | Nowo wprowadzany produkt może się nie sprzedać                                                                                                      |
|         Biznes         | Brak finansowania na zrealizowanie projektu | Brak sponsora, a własne środki są zbyt małe                                                                                                         |
|    Zespół projektowy   |         Niewiarygodne szacunki czasu        | Zespół nie robił dotąd podobnego projektu, więc planował projekt metodą „ekspercką”                                                                 |
|    Zespół projektowy   |           Tendencja do pozłacania           | Tzw. „goldplating” może przejawiać się w chęci technologów do testowania jeszcze niesprawdzonych, nowych rozwiązań                                  |
|      Ryzyko losowe     |            Choroba interesariusza           | Ze względu na mały zespół programistyczny, choroba jednego z interesariuszy może znacząco wpłynąć na rozwój projektu                                |
